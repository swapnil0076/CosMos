Koi bache stubborn hai, ma baap ko lagta hai ke unki nahin sunte. Koi gaien ke tarah hai, sabki sunke hai. Kuch pyaar se baat karte hai, kuch jhagarte hai. Kuch rote hai, kuch haste rehte hai. Bache humein lagta hai ke bahut tareeke ke hote hai.

Lekin mein aapse kehna chahata hoon ke bacha khali ek tarah ka hota hai. Sirf ek tarah ka.

Aur woh bacha humein tab dikhta hai jabb woh kuch karne mein vasath hota hai. Kuch aisa kaam jo woh na prashansa ke liye kar raha hai, na toffee ke liye, na kissi ke dar ke karan. Yeh bacha na kissi se jhagarta hai, na ladta hai, na rota hai, na mummy mummy karta hai, na papa papa karta hai - bass apne kaam mein magan hota hia.

Bacha ek hi tareeke ka hota hai.

Lekin yeh bacha kho jaata hai, first aane ke chakker mein, mobile dekhne ke chakker mein, school mein maths, english, science mein, maa baap ko khush karne ke chakker mein.

Agar aapke bachey hai, ya aap karna chahate hai, ya parivar mein kissi bachon ke saath khelte hai to aayiye chaliye mere saath. Is ek bache ko ikathe dhoodte hai.

Mera naam Harpreet hai. Maine apni engineering IIT Bombay se ki sann 2005 mein. Ek company banayi CoCubes ke naam se jo maine dass saal chalayi aur phir woh ek multi billion dollar company ne acquire ki, san 2016 mein. Issi saal maine ek kitaab likhi jo penguin ne publish ki. Kitaab ka naam tha: Let's Build a Company.

San 2016 important hai kyonki tab meri beti, Diya 1 saal ke thi. Company bechne ke baad maine bahut aise logon se baat ki jo ke mere se 10 varsh aage the. Unse poocha: agar aap waapis jaa sakte 10 saal to aap kya badalte apni zindagi mein. Sabka, sabka ek hi jawaab tha: ke humein yaad nahin ke hamare bachey kab bade ho gaye. Hum unke saath bahut samein nahin bita paye. Paise to kama liye lekin yeh samay waapis nahin laa payenge.

To 2016 mein maine decide kiya ke mein apni beti ko bade hote hue dekhoonga. Isliye nahin kyonki usko meri zaroorat thi ya hai, pass isliye kyonki mein yeh karna chahata tha. Karte karte apne bachey ke saath samay bitaya, padosiyon ke bachon ke saath samay bitaya, phir meri beti ke doston ke saath samay bitaya. Bachon ke baare mein padne laga to samaj mein aaya ke alag hi duniya hai inki. Andekhi se. To mera dil kar gaya isko achey se samajne ka.

Maine kitaabein padi, bachon ke saath ghar mein, school mein time bitaya, courses kiye. Maine dekha maa baap aaj kal busy hai. Bachon ke jagah ma baap bhaag rahe ya dor rahe hai. Lekin apne bache ke liye sahi cheez chahate hai. Doosre chor parr jo maa ya baap free hai woh bache pe jitni zaroorat nahin usse zyada dhyaan de rahi hai, jiske karan bachon ka development ruk raha hai.

Aur maine apne pichley 5 saal ismein bita diye.

Aaj meri beti Diya 6 saal ki hai, aur mein uske saath aur apni wife Bhakti ke saath Mumbai mein rehta hoon. Apna poora samay bitata hoon thoda bachon ke saath khelte, thoda unke baare mein padte hue, thoda likhte hue aur ab thoda unke baare mein bolte hue. Taaki har woh insaan jo bachon se baat karta hai usko yeh samay na bitana pade, yeh sab research na karni pade.

Agar aap bachon ke saath kuch bhi samay bitate hai to yeh video aapke liye hai. Kyonki yahan pe kahin hui baat aapko yaad aayegi, jab bhi aap agli baar kissi bhi bachey se baat karenge.

Aap soch rahe hai, ke kyon yaad aayega? Isliye yaad aayega kyonki jab bhi hum kissi bachey se baat karte hai to uska bachey pe asar padta hai. Hamara har interaction bachon pe mann par ek chaap chor deta hai. In choti badi chaapon se nikelte hue bacha bada hota hai.

Ab bachey ke saath har interaction par dhyaan rakhna mushkil hai. Lekin agar ek baar bachon ke duniya ko samaj lein to shayad bahut aasaan bhi. Bahut aasaan ho sakta hai uske baad bachey par ek aisi chaap chorna jis se uska future achey ke liye badal jaye.

Isliye aap yeh video yaad karenge.

Mera naam Harpreet hai. Chaliye kuch samay bachon ke baare mein baat karte hai.